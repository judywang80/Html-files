<!DOCTYPE html>
<html lang="en">
<head>
    <meta charset="UTF-8">
    <meta http-equiv="X-UA-Compatible" content="IE=edge">
    <meta name="viewport" content="width=device-width, initial-scale=1.0">
    <title>Fler blir lurade i mobilen</title>
    <link href="style.css" type="text/css" rel="stylesheet">
</head>
<body >
  
    
    <p><img id="mobil"        src="mobil.jpg"/> Det blir allt vanligare
med brottslingar som ringer
och försöker luras i mobilen.

I år har anmälningarna
om sådana brott ökat mycket.
Nu varnar poliserna för det.

Personer kan till exempel
ringa till dig och låtsas vara polis
eller jobba med sjukvård.
De kan också låtsas jobba på bank
eller med försäkringar.

De som ringer vill ofta
hälsa på hemma hos dig.
De kan säga att de vill
att du ska lämna
dina bankkort till dem.

Eller så vill de ha
personlig information från dig.
Till exempel att du
ska starta ditt bank-id på mobilen.
Då kan de logga in på banken
och stjäla dina pengar.

Ofta säger de som ringer
att de vill hjälpa till
att stoppa ett brott mot dig.
Till exempel att någon
har tagit ett lån i ditt namn.

De kan också säga
att en hemsk olycka har hänt
någon i din familj.
De vill att du ska starta
ditt bank-id för att tydligt
visa vem du är.
Men det ska du aldrig göra.
Berätta aldrig för någon
vad som står på ditt bankkort.
Använd aldrig dosan till din bank
eller bank-id om någon ringer till dig.
Avsluta samtalet direkt.
Det säger Towe Hägg
som jobbar med poliserna.

– Många är uppfostrade
med att tänka bra saker om andra.
Men det är inte fel
att bara lägga på luren,
säger Towe Hägg.

Hon vill att fler människor
ska få veta att vi kan bli lurade
på de här sätten.
Det är särskilt viktigt
att gamla människor
får veta det.
Familj, vänner och grannar
kan hjälpa till med att berätta
för gamla människor.

– De som ringer är trevliga.
De har tränat på att lura dig,
säger Towe Hägg.
    </p>
    <img src="pic1.jpg"/>
</body>
</html>